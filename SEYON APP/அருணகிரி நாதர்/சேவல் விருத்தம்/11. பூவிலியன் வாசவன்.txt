பூவில் அயன் வாசவன் முராரி முநிவோர் அமரர்
   பூசனை செய்வோர் மகிழவே

பூதரமும் எழுகடலும் ஆட அமுதூற அநு
   போக பதினாலு உலகமும்

தாவு புகழ் மீறிட நிசாசரர்கள் மாள வரு
   தான தவ நூல் தழையவே

தாள் வலிய தான பல பேய்கள் அஞ்சச் சிறகு
   கொட்டிக் குரல் பயிலுமாம்

காவு கனி வாழை புளி மாவொடு உயர் தாழை கமுகு
   அடவிகள் பரவு நடனக்

காரண மெய்ஞ் ஞானபரி சீர் அணவ அர அசனக்
   கனக மயில் வாகனன் அடல்

சேவகன் இராசத இலக்கண உமைக்கு ஒரு
   சிகாமணி சரோருக முகச்

சீதள குமார கிருபாகர மனோகரன்
   சேவல் திருத் துவசமே.