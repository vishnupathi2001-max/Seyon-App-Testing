நிராசத விராசத வரோதய பராபரன்
   நிராகுலன் நிராமய பிரான்

நிலாது எழுதலால் அறமிலான் நெறியிலான் நெறி
   நிலாவிய உலாச இதயன்

குராமலி விராவு உமிழ் பராரை அமரா நிழல்
   குராநிழல் பராவு தணிகைக்

குலாசலம் சராசரம் எலாம் இனிது உலாவிய
   குலாவிய கலாப மயிலாம்

புராரி குமரா குருபரா எனும் வரோதய
   புராதன முராரி மருகன்

புலோமசை சலாமிடு பலாசன வலாரி புக
   லாகும் அயி லாயுதன் நெடும்

தராதல கிராதர்கள் குல ஆதவ அபிராம வல
   சாதனன் விநோத சமரன்

தடாரி விகடாசுரன் குடாரி இத படா திகழ்
   ஷடாநநன் நடாவு மயிலே.