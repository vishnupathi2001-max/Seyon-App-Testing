சோதி இம வேதண்ட கன்னிகையர் தந்த அபி
   நய துல்ய சோம வதன

துங்க த்ரிசூலதரி கங்காளி சிவகாம
   சுந்தரி பயந்த நிரைசேர்

ஆதி நெடு மூதண்ட அண்ட பகிரண்டங்கள்
   யாவும் கொடும் சிறகினால்

அணையும் தனது பேடை அண்டங்கள் என்னவே
   அணைக்கும் கலாப மயிலாம்

நீதிமறை ஓதண்ட முப்பத்து முக்கோடி
   நித்தரும் பரவு கிரியாம்

நீலகிரி வேலவன் நிராலம்பன் நிர்ப்பயன்
   நிர்வியாகுலன் சங்கு வாள்

மா திகிரி கோதண்டம் தண்டம் தரித்த புயன்
   மாதவன் முராரி திருமால்

மதுகைடவாரி திரு மருகன் முருகன் குமரன்
   வரமுதவு வாகை மயிலே.