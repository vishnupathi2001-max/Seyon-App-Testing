சிகர தமனிய மேருகிரி ரசதகிரி நீல
   கிரி எனவும் ஆயிரமுகத்

தெய்வநதி காளிந்தி என நீழல் இட்டு வெண்
   திங்கள்சங்கு எனவும் ப்ரபா

நிகர் எனவும் எழுதரிய நேமி என உலகடைய
   நின்ற மாமுகில் என்னவே

நெடிய முது ககன முகடு உற வீசி நிமிரும் ஒரு
   நீலக் கலாப மயிலாம்

அகரு மருமணம் வீசு தணிகை அபிராம வேள்
   அடியவர்கள் மிடி அகலவே

அடல் வேல் கரத்து அசைய ஆறிரு புயங்களில்
   அலங்கல் குழாம் அசையவே

மகர கன கோமளம் குண்டலம் பல அசைய
   வல் அவுணர் மனம் அசைய மால்

வரை அசைய உரகபிலம் அசைய எண் திசை அசைய
   வையாளி ஏறு மயிலே.